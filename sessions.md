<!-- TITLE: Sessions -->
# Session 0

2018-06-14

Närvarande:
Henrik
Anton
Christine
Kristian
Pierre

Henrik beskrev världen Pri of Aether och vi började skapa karaktärer.

# Session 1
2018-06-25

Närvarande:
* Henrik
* Anton
* Christine
* Kristian
* Pierre
* Slade

Våra äventyrare befann sig alla på en skördefestival på [Sun Field](geografi#sunfield). Yrsimerah misslyckades grovt med att träffa en måltavla med ett gevär när himlen mörknade och retfulla imps anföll skördefesten. Närvarande Sunwell Knights hjälpte festivaldeltagarna till luftskepp för att fly ön. Innan våra äventyrare hann till luftskeppen överfölls de av en skara imps. Vända rygg mot rygg och omringade så lyckades de till slut ta sig ur situationen, men inte Buka lyckats skada sig rejält. Det reste med luftskepp till Sunwell Kingdoms huvudkontinent där de raskt skickades till Ratchet Bay till i en täckt vagn med paladinen Daleld sittande vid hästarna. En oansenlig man klädd som en tiggare som tidigare verkat ha sovit vaknade till liv och visade sig vara [Fidget](karaktarer#fidget). Fidget skröt om att han skulle erövra hela Pri of Aether och detta bara var det första steget i planen. En irriterad Yrsimerah försökte sparka den demonlika figuren men det ledde inte till något.

Efter en i övrigt händelselös färd kom de fram till [Ratchet Bay](geografi#ratchet-bay) och ett värdshus som hette _The Dwarf's Beard_ där alla äventyrare förutom Daleld skickats. Även Yrsimerah slank iväg från gruppen. Ett rum för natten var beskostat av staten som ett led i deras evakueringsplan av Sun Field. Daleld rapporterade till Sunwell Knight's barracker i Ratchet Bay och fick ge sig ut på en nattpatrull. Under natten undersökte han ett nedbrunnet galleri och hittade en krigsyxa med ett kors.

Äventyrarna på värdshuset bekantade sig med värdshusets ägare som bland annat pratade om det nedbrunna galleriet. Under natten fick Buka, Ini och Mara ett brev undertecknat Golden Eye som manade dem till att söka upp en kloak i staden ifall de var intresserade av ett jobb. Buka, Ini och Mara begav sig trötta men nyfikna dit och där mötte de portvakten Bob, två Kenkus och någon de antog var en ledare för Golden Eye; Phil. De återförenades även med en ointresserad Yrsimerah som var upptagen med rå om skadade patienter. Phil erbjöd Buka, Ini och Mara 150 guldmynt för att döda eller kidnappa Karatemannen som han berättade hade misslyckats med ett inbrott i galleriet så grovt att galleriet brann ner och Karatemannens två vänner omkommit.
Buka, Ini och Mara var inte särskilt sugna på döda en okänd person för pengar, och de försökte övertala Phil att betala mer. I slutändan gick de därifrån och lovade att tänka på det, de blev bjudna på ett förskott i öl. Yrsimerah drogs även in i planen.

Alla våra äventyrare återförenades på värdshuset, Yrsimerah hade följt med från Golden Eye's gömställe och Daleld stack in under sin nattpatrull. De två kenkus de mött i kloakerna var även där och verkade spana på gruppen äventyrare. Efter ett slag tömdes baren och Buka och Mara valde att gå och sova. Daleld begav sig ut för att fortsätta sin nattpatrull och Yrsimerah försökte klättra upp på värdshusets tak för att "stjärnskåda" men gav upp efter att inte ha lyckats klättra upp. Ini var vaken eftersom hen fått en idé om att värdshusägaren hade en hemlighet i källaren där han hade sitt förråd men även sin bostad. Tillsammans lyckades Ini och Yrsimerah dyrka upp låset på dörren till källaren och lyckades till slut smyga förbi den sovande värdshusägaren. I förrådsutrymmet under värdshuset hittade de en varm men tom sovplats och lyckades se den blå manteln Karatemannen beskrivts bära när en figur precis slank ut ur källaren. Yrsimerah rusade efter figuren medan Ini sprang för att väcka Buka och Mara.

#Session 2

2018-07-09
Närvarande:
* Henrik
* Anton
* Axel
* Christine
* Kristian
* Pierre

Väl väckta rusade Buka och Mara före den långsammare Ini i jakten på figuren i blått. De hann precis runt ett hörn när de såg figuren i blått rida iväg ut ur staden och Yrsimerah strax efter på den sista hästen i det närliggande stallet. Daleld råkade vara där och Buka, Ini och Mara övertygade honom att hämta hästar på barrackerna för att jaga efter den misstänkte Karateman och Yrsimerah. När Daleld skyndat till barrackerna dök skogsalven Hilduïr upp och var snabbt villig att följa med. De tog upp jakten med sitt byte ur sikte men med antagandet att de ridit söderut mot byn Louis. De kom fram till Louis sent på natten och mötte en sovande liten by. På gatan fann de figuren i blått de jagat. Han var förskräckt och låg på marken, och började prata om demoner och om att han blivit överfallen. Yrsimerah var borta och personen i blått (som villigt berättade att han vara Karateman) hade ingen aning om vart de tagit vägen. Äventyrarna valde att helt sonika plocka upp Karatemannen och de tog honom till ett hemligt tillhålle Hilduïr kände till i Ratchet Bay. Där förhörde de Karatemannen och han berättade att han och hans två vänner tillfångatagits av Golden Eye och tvingats göra inbrott i galleriet.Efter en hel del hot och överläggande med den rättskaffens Daled så bad de Karatemannen skära ett sår och låta blodet rinna över den blå manteln han var känd för. Därefter lät de Karatemannen lämna tillhållet efter att ha krävt honom på löften att ta sig långt långt därifrån och aldrig komma tillbaka till Ratchet Bay.

Äventyrarna bestämde sig för att hämta ut sin belöning innan de försökte hitta sin försvunne bundsförvant Yrsimerah. Daleld övertalade att vänta utanför kloakerna och att dröja ett tag med att rapportera vad han sett till sitt befäl. Phil var misstänksam och hade fått lite vittnesmål han hade svårt att få att stämma med äventyrarnas förklaring men övertygades till slut att belöna äventyrarna deras 75 guld. Buka, Hilduïr, Ini och Mara delade upp guldmynten, Daled var inte intresserad av belöning från kriminella. Därefter återvände de till Louis och följde hovspår av hästar fram till två hästkadaver. Liken var nästan helt uppätna och det fanns bitmärken på de kvarvarande bendelarna. Efter att ha undersökt platsen kort bestämde de sig för att återvända efter lite R&R på det lokala värdshuset.
Efter en frukost så gick Hilduïr in i en trans för att vila och Ini gick för att sova på ett rum på värdshuset. Buka, Daleld och Mara försökte få reda på om någon av byborna sett något särskilt under natten, men fick inte veta mycket mer än att några hade hört ett skrik. Efteråt begav de sig tillsammans till hästliken för att undersöka platsen ytterliggare. De hittade ett träd med klomärken från en ohyggligt stor fågel, och Buka hittade en stor, svart fjäder uppe i trädet. Då kom Fidget gående mot dem och kom med några hot och några ledtrådar om att Yrsimerah kanske, kanske inte tagits av hans tama fågel som kanske, kanske inte hade sitt näste på toppen av det närliggande berget.

Utan mycket mer att gå på se bestämde gruppen sig för att bestiga berget, fast först lejde de Seans hjälp som guide och köpte utrustning för att bestiga berget. Sean tröttnade en bit upp men övertygades vänta medan gruppen fortsatte klättra. Längre upp hittade de en stor grottöppning som de valde att utforska. Därinne fann de ett stup som de efter ett tag lyckades ta sig över, alla förutom Mara som föll men hölls uppe av ett säkerhetsrep. Buka föll även han efter ett räddningsförsök och tillsammans föll de i vattnet och drevs bort av en ström nedför ett vattenfall och in i ett stort grottrum. Daleld, Ini och Hilduïr möte på andra sidan stupet ett par ohjälpsamma draklika figurer som efter lite diskuterande knuffade ner Ini för stupet. Daleld och Hilduïr valde att följa efter och hela gruppen (förutom Yrsimerah) återförenades nedanför vattenfallet i det stora grottrummet. På en strand till sjön som bildats av vattenfallet slog de läger för att sova och natten förflöt utan mycket mer än lite experimenterande med de lysande svamparna som fanns i grottrummet. När natten nästan förflutit så överfölls de av något.