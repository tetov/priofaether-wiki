<!-- TITLE: Sessions -->
# Session 0

2018-06-14

Närvarande:
* Henrik
* Anton
* Christine
* Kristian
* Pierre

Henrik beskrev världen Pri of Aether och vi började skapa karaktärer.

# Session 1
2018-06-25

Närvarande:
* Henrik
* Anton
* Christine
* Kristian
* Pierre
* Slade

Våra äventyrare befann sig alla på en skördefestival på [Sun Field](geografi#sunfield). [Yrsimerah](karaktarer#yrsimerah-suun) misslyckades grovt med att träffa en måltavla med ett gevär när himlen mörknade och retfulla imps anföll skördefesten. Närvarande [Sunwell Knights](organisationer#sunwell-knights) hjälpte festivaldeltagarna till luftskepp för att fly ön. Innan våra äventyrare hann till luftskeppen överfölls de av en skara imps. Vända rygg mot rygg och omringade så lyckades de till slut ta sig ur situationen, men inte innan [Buka](karaktarer#buka) lyckats skada sig rejält. Det reste med luftskepp till [Sunwell Kingdoms](geografi#sunwell-kingdom) [huvudkontinent](geografi#sunwell-terra) där de raskt skickades vidare till [Ratchet Bay](geografi#ratchet-bay) i en täckt vagn med paladinen [Daleld](karaktarer#daleld-lightshield) sittande vid hästarna. En oansenlig man klädd som en tiggare som tidigare verkat ha sovit vaknade till liv och visade sig vara [Fidget](karaktarer#fidget). [Fidget](karaktarer#fidget) skröt om att han skulle erövra hela Pri of Aether och detta bara var det första steget i planen. En irriterad [Yrsimerah](karaktarer#yrsimerah-suun) försökte sparka den demonlika figuren men det ledde inte till något.

Efter en i övrigt händelselös färd kom de fram till [Ratchet Bay](geografi#ratchet-bay) och ett värdshus som hette _The Dwarf's Beard_ där alla äventyrare förutom [Daleld](karaktarer#daleld-lightshield) skickats. Även [Yrsimerah](karaktarer#yrsimerah-suun) slank iväg från gruppen. Ett rum för natten var beskostat av staten som ett led i deras evakueringsplan av [Sun Field](geografi#sun-field). [Daleld](karaktarer#daleld-lightshield) rapporterade till Sunwell Knight's barracker i [Ratchet Bay](geografi#ratchet-bay) och fick ge sig ut på en nattpatrull. Under natten undersökte han ett nedbrunnet galleri och hittade en krigsyxa med ett kors.

Äventyrarna på värdshuset bekantade sig med värdshusets ägare som bland annat pratade om det nedbrunna galleriet. Under natten fick [Buka](karaktarer#buka), [Ini](karaktarer#ini) och [Mara](karaktarer#mara-windrivver) ett brev undertecknat [Golden Eye](organisationer#golden-eye) som manade dem till att söka upp en kloak i staden ifall de var intresserade av ett jobb. [Buka](karaktarer#buka), [Ini](karaktarer#ini) och [Mara](karaktarer#mara-windrivver) begav sig trötta men nyfikna dit och där mötte de portvakten [Bob](karaktarer#bob), två Kenkus och någon de antog var en ledare för Golden Eye; [Old Phill](karaktarer#old-phill). De återförenades även med en ointresserad [Yrsimerah](karaktarer#yrsimerah-suun) som var upptagen med rå om skadade patienter. [Old Phill](karaktarer#old-phill) erbjöd [Buka](karaktarer#buka), [Ini](karaktarer#ini) och [Mara](karaktarer#mara-windrivver) 300 guldmynt för att döda eller kidnappa [Karatemannen](karaktarer#karatemannen) som han berättade hade misslyckats med ett inbrott i galleriet så grovt att galleriet brann ner och [Karatemannen](karaktarer#karatemannen)s två vänner omkommit.
[Buka](karaktarer#buka), [Ini](karaktarer#ini) och [Mara](karaktarer#mara-windrivver) var inte särskilt sugna på döda en okänd person för pengar, och de försökte övertala [Old Phill](karaktarer#old-phill) att betala mer. I slutändan gick de därifrån och lovade att tänka på det, de blev bjudna på ett förskott i öl. [Yrsimerah](karaktarer#yrsimerah-suun) drogs även in i planen.

Alla våra äventyrare återförenades på värdshuset, [Yrsimerah](karaktarer#yrsimerah-suun) hade följt med från Golden Eye's gömställe och [Daleld](karaktarer#daleld-lightshield) stack in under sin nattpatrull. De två kenkus de mött i kloakerna var även där och verkade spana på gruppen äventyrare. Efter ett slag tömdes baren och [Buka](karaktarer#buka) och [Mara](karaktarer#mara-windrivver) valde att gå och sova. [Daleld](karaktarer#daleld-lightshield) begav sig ut för att fortsätta sin nattpatrull och [Yrsimerah](karaktarer#yrsimerah-suun) försökte klättra upp på värdshusets tak för att "stjärnskåda" men gav upp efter att inte ha lyckats klättra upp. [Ini](karaktarer#ini) var vaken eftersom hen fått en idé om att värdshusägaren hade en hemlighet i källaren där han hade sitt förråd men även sin bostad. Tillsammans lyckades [Ini](karaktarer#ini) och [Yrsimerah](karaktarer#yrsimerah-suun) dyrka upp låset på dörren till källaren och lyckades till slut smyga förbi den sovande värdshusägaren. I förrådsutrymmet under värdshuset hittade de en varm men tom sovplats och lyckades se den blå manteln [Karatemannen](karaktarer#karatemannen) beskrivts bära när en figur precis slank ut ur källaren. [Yrsimerah](karaktarer#yrsimerah-suun) rusade efter figuren medan [Ini](karaktarer#ini) sprang för att väcka [Buka](karaktarer#buka) och [Mara](karaktarer#mara-windrivver).

# Session 2

2018-07-09

Närvarande:
* Henrik
* Anton
* Axel
* Christine
* Kristian
* Pierre

Väl väckta rusade [Buka](karaktarer#buka) och [Mara](karaktarer#mara-windrivver) före den långsammare [Ini](karaktarer#ini) i jakten på figuren i blått. De hann precis runt ett hörn när de såg figuren i blått rida iväg ut ur staden och [Yrsimerah](karaktarer#yrsimerah-suun) strax efter på den sista hästen i det närliggande stallet. [Daleld](karaktarer#daleld-lightshield) råkade vara där och [Buka](karaktarer#buka), [Ini](karaktarer#ini) och [Mara](karaktarer#mara-windrivver) övertygade honom att hämta hästar på barrackerna för att jaga efter den misstänkte Karateman och [Yrsimerah](karaktarer#yrsimerah-suun). När [Daleld](karaktarer#daleld-lightshield) skyndat till barrackerna dök skogsalven [Hilduïr](karaktarer#hilduir-haethorn) upp och var snabbt villig att följa med. De tog upp jakten med sitt byte ur sikte men med antagandet att de ridit söderut mot byn Louis. De kom fram till Louis sent på natten och mötte en sovande liten by. På gatan fann de figuren i blått de jagat. Han var förskräckt och låg på marken, och började prata om demoner och om att han blivit överfallen. [Yrsimerah](karaktarer#yrsimerah-suun) var borta och personen i blått (som villigt berättade att han vara Karateman) hade ingen aning om vart de tagit vägen. Äventyrarna valde att helt sonika plocka upp [Karatemannen](karaktarer#karatemannen) och de tog honom till ett hemligt tillhålle [Hilduïr](karaktarer#hilduir-haethorn) kände till i [Ratchet Bay](geografi#ratchet-bay). Där förhörde de [Karatemannen](karaktarer#karatemannen) och han berättade att han och hans två vänner tillfångatagits av Golden Eye och tvingats göra inbrott i galleriet.Efter en hel del hot och överläggande med den rättskaffens Daled så bad de [Karatemannen](karaktarer#karatemannen) skära ett sår och låta blodet rinna över den blå manteln han var känd för. Därefter lät de [Karatemannen](karaktarer#karatemannen) lämna tillhållet efter att ha krävt honom på löften att ta sig långt långt därifrån och aldrig komma tillbaka till [Ratchet Bay](geografi#ratchet-bay).

Äventyrarna bestämde sig för att hämta ut sin belöning innan de försökte hitta sin försvunne bundsförvant [Yrsimerah](karaktarer#yrsimerah-suun). [Daleld](karaktarer#daleld-lightshield) övertalade att vänta utanför kloakerna och att dröja ett tag med att rapportera vad han sett till sitt befäl. [Old Phill](karaktarer#old-phill) var misstänksam och hade fått lite vittnesmål han hade svårt att få att stämma med äventyrarnas förklaring men övertygades till slut att belöna äventyrarna deras 75 guld. [Buka](karaktarer#buka), [Hilduïr](karaktarer#hilduir-haethorn), [Ini](karaktarer#ini) och [Mara](karaktarer#mara-windrivver) delade upp guldmynten, Daled var inte intresserad av belöning från kriminella. Därefter återvände de till Louis och följde hovspår av hästar fram till två hästkadaver. Liken var nästan helt uppätna och det fanns bitmärken på de kvarvarande bendelarna. Efter att ha undersökt platsen kort bestämde de sig för att återvända efter lite R&R på det lokala värdshuset.
Efter en frukost så gick [Hilduïr](karaktarer#hilduir-haethorn) in i en trans för att vila och [Ini](karaktarer#ini) gick för att sova på ett rum på värdshuset. [Buka](karaktarer#buka), [Daleld](karaktarer#daleld-lightshield) och [Mara](karaktarer#mara-windrivver) försökte få reda på om någon av byborna sett något särskilt under natten, men fick inte veta mycket mer än att några hade hört ett skrik. Efteråt begav de sig tillsammans till hästliken för att undersöka platsen ytterliggare. De hittade ett träd med klomärken från en ohyggligt stor fågel, och [Buka](karaktarer#buka) hittade en stor, svart fjäder uppe i trädet. Då kom [Fidget](karaktarer#fidget) gående mot dem och kom med några hot och några ledtrådar om att [Yrsimerah](karaktarer#yrsimerah-suun) kanske, kanske inte tagits av hans tama fågel som kanske, kanske inte hade sitt näste på toppen av det närliggande berget.

Utan mycket mer att gå på så bestämde gruppen sig för att bestiga berget, fast först lejde de [Sean's](karaktarer#sean) hjälp som guide och köpte utrustning för att bestiga berget. [Sean](karaktarer#sean) tröttnade en bit upp men övertygades vänta medan gruppen fortsatte klättra. Längre upp hittade de en stor grottöppning som de valde att utforska. Därinne fann de ett stup som de efter ett tag lyckades ta sig över, alla förutom [Mara](karaktarer#mara-windrivver) som föll men hölls uppe av ett säkerhetsrep. [Buka](karaktarer#buka) föll även han efter ett räddningsförsök och tillsammans föll de i vattnet och drevs bort av en ström nedför ett vattenfall och in i ett stort grottrum. [Daleld](karaktarer#daleld-lightshield), [Ini](karaktarer#ini) och [Hilduïr](karaktarer#hilduir-haethorn) mötte på andra sidan stupet ett par ohjälpsamma draklika figurer som efter lite diskuterande knuffade ner [Ini](karaktarer#ini) för stupet. [Daleld](karaktarer#daleld-lightshield) och [Hilduïr](karaktarer#hilduir-haethorn) valde att följa efter och hela gruppen (förutom [Yrsimerah](karaktarer#yrsimerah-suun)) återförenades nedanför vattenfallet i det stora grottrummet. På en strand till sjön som bildats av vattenfallet slog de läger för att sova och natten förflöt utan mycket mer än lite experimenterande med de lysande svamparna som fanns i grottrummet. När natten nästan förflutit så överfölls de av något... 
